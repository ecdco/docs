---
id: mPOSActivate
title: راهنمای فعال‌سازی و کاربری کارتخوان‌های موبایلی (mPOS)
sidebar_label: فعال‌سازی mpos
custom_edit_url: https://github.com/ecdco/docs/edit/master/mPOSActivate.md
---

نسخه 1٫0

## مقدمه

کارت‌خوان‌های موبایلی یا mPOS، کارت‌خوان‌های کوچک و سبکی هستند که وابسته به اپلیکیشن نصب شده بر روی گوشی هوشمند یا تبلت پذیرنده کار می‌کنند. به این صورت که مدیریت و ارسال تراکنش از طریق اپلیکیشن پذیرنده انجام می‌گیرد و پذیرنده تنها برای کشیدن کارت یا ورود رمز کارت مشتری، کارتخوان موبایلی را در اختیار مشتری خود قرار می‌دهد.

چنانچه هنوز جزو پذیرندگان کارت‌خوان‌های موبایلی دماوند نیستید و تمایل به استفاده از آن‌ها را دارید، تنها کافی است از طریق  صفحه درخواست پایانه دماوند به نشانی  [ecd-co.ir/terminal](http://www.ecd-co.ir/terminal?type=mpos) درخواست خود را اعلام نمایید. پس از ثبت و تایید درخواست توسط شرکت، درخواست‌دهنده که از این پس «پذیرنده» نامیده می‌شود، می‌تواند از کارت‌خوان موبایلی خود مطابق این مستند استفاده نماید. برای آشنایی با مدارک مورد نیاز و چگونگی ثبت درخواست به مستند «[چگونگی درخواست پایانه](TerminalRequest.md)» مراجعه نمایید.

در حال حاضر کارت‌خوان‌های موبایلی دماوند در قالب دو برند AMP 2000 و NEXGO K206 عرضه می‌شود که همگی با [اپلیکیشن پرداخت دکا](http://decapay.ir) قابل مدیریت هستند. برای مشاهده جزییات این دو برند می‌توانید به صفحه خاص معرفی کارت‌خوان‌های موبایلی موجود در وب‌سایت شرکت الکترونیک کارت دماوند به نشانی [ecd-co.ir/solutions/mpos](http://www.ecd-co.ir/solutions/mpos) مراجعه نمایید.

پیش از هر کاری لازم است پذیرنده [اپلیکیشن دکا](http://decapay.ir) را از طریق وب‌سایت آن به نشانی [decapay.ir](http://decapay.ir) دریافت، نصب و با همان شماره تلفن همراه خود که هنگام ثبت پذیرندگی در سامانه جامع ثبت شده است فعال نماید.


## فعال‌سازی قابلیت mPOS دکا

پس از نصب و فعال‌سازی اپلیکیشن دکا، کاربر به منوی اصلی اپلیکیشن هدایت می‌شود. در حالت پیش‌فرض قابلیت mPOS در دکا غیرفعال است و به منظور فعال‌سازی این قابلیت پذیرنده باید مطابق تصویر زیر، از منوی کناری اپلیکیشن گزینه «پذیرندگان» انتخاب نماید.

![باشگاه مشتریان دماوند](/img/mpos/mpos-1.png)

با انتخاب این گزینه، شماره پذیرندگی سوال می‌شود که پس از وارد کردن آن و فشردن دکمه «فعال‌سازی»، قابلیت mPOS بر روی دکا فعال می‌گردد.

با فعال شدن قابلیت mPOS بر روی اپلیکیشن دکا یک تب منوی دیگر به آن اضافه می‌گردد (رنگ زرد) که در تصویر زیر قابل مشاهده خواهد بود.

در این منو علاوه بر دکمه «پرداخت mPOS»، امکان مشاهده تراکنش‌ها به همراه جمع آن‌ها برای روز جاری قرار داده شده است.

با لمس دکمه «پرداخت mPOS» اپلیکیشن شروع به جستجو و اتصال mPOS می‌کند. از آن‌جایی که ارتباط بین اپلیکیشن و mPOS از طریق بلوتوث انجام می‌گیرد، لازم است پذیرنده از صحت بلوتوث بر روی گوشی خود اطمینان یافته باشد.

![باشگاه مشتریان دماوند](/img/mpos/mpos-2.png)

## اتصال به mPOS

در هنگام جستجو، اپلیکیشن دکا پذیرنده به دنبال mPOS منتسب به پذیرنده می‌گردد. در این حالت mPOS می‌بایست روشن و نزدیک تلفن همراه پذیرنده باشد.

چنانچه بلوتوث تلفن همراه پذیرنده خاموش باشد، دکا آن را به صورت خودکار فعال خواهد کرد.

در مدل 2000 AMP هنگام اتصال و جفت شدن mPOS با بلوتوث تلفن همراه پذیرنده، یک کد امنیتی پرسیده می‌شود. این کد در تلفن همراه نمایش داده می‌شود و می‌بایست بر روی mPOS وارد و کلید تایید (سبز رنگ) آن فشرده شود. پس از آن ادامه مراحل به صورت خودکار انجام خواهد شد.

![باشگاه مشتریان دماوند](/img/mpos/mpos-3.jpg)

چنانچه مشکلی در ارتباط و جفت شدن بلوتوث دو دستگاه نباشد، اپلیکیشن وارد منوی mPOS می‌شود و پذیرنده می‌تواند یکی از اعمال «خرید»، «خرید شارژ تلفن همراه»، «خرید بسته اینترنت» و «پرداخت قبوض» را به انجام برساند.

