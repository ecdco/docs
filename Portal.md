---
id: Portal
title: آشنایی با کاربرد پورتال پذیرندگان دماوند
sidebar_label: پورتال پذیرندگان
custom_edit_url: https://github.com/ecdco/docs/edit/master/Portal.md
---

نسخه 1٫0

## مقدمه

پورتال پذیرندگان دماوند سرویسی است که شرکت الکترونیک کارت دماوند به منظور آگاه‌سازی پذیرندگان خود از ریز تراکنش‌های به انجام رسیده ایشان، راه‌اندازی کرده است. 

برای ورود به پورتال پذیرندگان دماوند  و مشاهده ریز تراکنش‌های خود می‌توانید از منوی بالایی وب‌سایت دماوند بر روی گزینه «پورتال پذیرندگان» کلیک نمایید یا به نشانی  [ecd-co.ir/portal](http://www.ecd-co.ir/portal) مراجعه نمایید.

صفحه ورود به باشگاه دماوند در تصویر زیر قابل مشاهده است.

![پورتال پذیرندگان دماوند](/img/portal/portal-1.png)


## ورود به پورتال

پذیرندگان برای ورود به پورتال می‌بایست از شماره تلفن همراه خود که در زمان ثبت پذیرندگی در سامانه جامع ثبت شده است استفاده نمایند. قابل ذکر است که گذرواژه ورود نیز در زمان تایید پذیرندگی به صورت پیامک به پذیرندگان ارسال گشته است.

چنانچه هر یک از پذیرندگان به هر دلیلی گذرواژه خود را فراموش کرده‌ یا از دست داده باشند، از طریق گزینه «بازیابی گذرواژه» می‌توانند درخواست یک گذرواژه جدید نمایند که این گذرواژه جدید از طریق پیامک به شماره تلفن همراه آن‌ها ارسال می‌گردد.


## تعداد تراکنش

![پورتال پذیرندگان دماوند](/img/portal/portal-2.png)

چنانچه پذیرندگی هر یک از پایانه‌های کارت‌خوان یا درگاه پرداخت اینترنتی دماوند را دارید، از بخش بالای صفحه می‌توانید تعداد تراکنش‌های امروز خود را به تفکیک نوع پایانه مشاهده نمایید. تعداد پایانه‌هایی که پذیرنده از شرکت الکترونیک کارت دماوند دریافت کرده نیز در کنار نام پذیرنده قابل مشاهده است.

همچنین با کلیک بر روی تصویر پروفایل نیز می‌توان نسبت به تغییر تصویر پروفایل خود اقدام کرد.


## ارسال تیکت

با کلیک بر روی گزینه «ارسال تیکت» می‌توانید نیاز‌های خود به مانند «درخواست رول کاغذ»، «آپدیت دستگاه»، «درخواست تغییر اطلاعات»، «اعلام خرابی» و غیره را به شعبه‌ سرپرست خود در دماوند ارسال نمایید. 

همچنین در این صفحه امکان مشاهده تیکت‌های ارسال شده پذیرنده به همراه وضعیت آن‌ها نیز قرار داده شده است.


## اطلاعات پذیرنده

در صفحه نخست پورتال، اطلاعات اصلی پذیرنده مانند کد پذیرنده، نشانی، کد پستی، تلفن تماس، شماره شبا مربوط به حساب بانکی به همراه اطلاعات تمامی پایانه‌های متعلق به پذیرنده قابل مشاهده است.


## گزارش‌گیری

امکان دریافت ریز تراکنش‌ها به همراه جمع آن‌ها به تفکیک هر پایانه متعلق به پذیرنده در قسمت پایین اطلاعات آن قرار گرفته است. 

در این بخش پذیرنده با انتخاب پایانه و تاریخ روز مورد نظر خود، می‌تواند ریز تمامی تراکنش‌های آن روز خود را مشاهده نماید و از این اطلاعات در دو قالب EXCEL و CSV خروجی دریافت کند.

قابل ذکر است که پذیرندگان کارت‌خوان‌های موبایلی دماوند می‌بایست از طریق [اپلیکیشن دکا](http://decapay.ir) اقدام به دریافت ریز تراکنش‌های خود نمایند.



