---
id: Club
title: آشنایی با مزایا و کاربرد باشگاه مشتریان دماوند
sidebar_label: باشگاه مشتریان
custom_edit_url: https://github.com/ecdco/docs/edit/master/Club.md
---

نسخه 1٫0

## مقدمه

باشگاه مشتریان دماوند سرویسی است که شرکت الکترونیک کارت دماوند به منظور قدردانی از توجه مشتریان خود راه‌اندازی کرده است. 

مشتریان دماوند نسب به میزان کاربری خود با هر یک از محصولات دماوند امتیازی دریافت می‌کنند که می‌توانند آن را به کیف پول الکترونیکی دماوند یا دیگر اعضای باشگاه انتقال دهند. همچنین اعضا بر حسب امتیاز دریافت شده سطح بندی می‌شوند که هر یک از اعضا می‌تواند متناسب با سطح خود یکی از جوایز تعیین شده را بدون قرعه‌کشی دریافت کند.

برای ورود به با شگاه مشتریان دماوند  و مشاهده میزان امتیاز دریافتی خود می‌توانید از صفحه اصلی وب‌سایت دماوند بر روی گزینه «باشگاه مشتریان» کلیک نمایید یا به نشانی  [ecd-co.ir/club](http://www.ecd-co.ir/club) مراجعه نمایید.

![باشگاه مشتریان دماوند](/img/club/club-1.png)

قابل ذکر است که لینک به صفحه باشگاه مشتریان دماوند در بخش انتهایی تمامی صفحات وب‌سایت دماوند نیز موجود است (بخش: امور مشتریان -> باشگاه مشتریان). 

صفحه ورود به باشگاه دماوند در تصویر زیر قابل مشاهده است.

![باشگاه مشتریان دماوند](/img/club/club-2.png)


## ورود به باشگاه

چه کسانی می‌توانند عضو باشگاه مشتریان دماوند باشند؟ همه!

-  کاربران [اپلیکیشن پرداخت دکا](http://www.decapay.ir) می‌تواند از طریق شماره تلفن همراه خود که برای فعال‌سازی اپلیکیشن استفاده کرده‌اند به همراه کد فعال‌سازی دریافت شده (به عنوان گذرواژه) وارد باشگاه مشتریان دماوند شوند.
-  پذیرندگان کارت‌خوان و درگاه پرداخت اینترنتی می‌بایست از طریق شماره تلفن همراه خود که در زمان ثبت پایانه ثبت شده است برای ورود استفاده کنند. قابل ذکر است که پس از تایید پذیرندگان توسط شرکت،‌ به صورت خودکار یک پیامک حاوی گذرواژه برای پذیرنده ارسال شده است.
-  افرادی که نه از اپلیکیشن دکا استفاده می‌کنند و نه جزو پذیرندگان دماوند هستند، از طریق گزینه «ثبت‌نام عمومی» موجود در صفحه ورود می‌توانند به عضویت باشگاه دماوند درآمده و مجوز ورود به باشگاه دماوند را دریافت کنند.

چنانچه هر یک از اعضای باشگاه به هر دلیلی گذرواژه خود را فراموش کرده‌ یا از دست داده باشند، از طریق گزینه «بازیابی گذرواژه» می‌توانند درخواست یک گذرواژه جدید نمایند که این گذرواژه جدید از طریق پیامک به شماره تلفن همراه آن‌ها ارسال می‌گردد.


## پروفایل کاربری

![باشگاه مشتریان دماوند](/img/club/club-3.png)

در بالای صفحه می‌توان با کلیک بر روی هر کدام از گزینه‌های «کارت‌خوان»، «درگاه پرداخت»، «کارت باشگاهی»، و «اپلیکیشن دکا»، جمع امتیاز کسب شده از آن کانال را مشاهده کرد. 

همچنین با کلیک بر روی گزینه «ویرایش اطلاعات» می‌توان اطلاعات کاربری را تکمیل یا ویرایش کرد. برای تغییر تصویر پروفایل نیز می‌بایست بر روی خود تصویر موجود کلیک شود.


## کارت باشگاهی

عنوانی است برای اشاره به امتیاز‌هایی که تنها به دلیل عضویت در باشگاه دماوند کسب می‌شوند. 

تمامی اعضای باشگاه دماوند به جز پذیرندگان می‌توانند از طریق صفحه ویرایش اطلاعات بخش «کارت‌های باشگاهی» شماره کارت‌های بانکی عضو شتاب خود را ثبت نمایند و چنانچه با این کارت‌ها از پایانه‌های کارت‌خوان و درگاه پرداخت دماوند خرید نمایند، امتیاز جداگانه‌ای برای آن‌ها منظور می‌شود.


## انتخاب جایزه

![باشگاه مشتریان دماوند](/img/club/club-4.png)

در بخش «پیشرفت امتیاز‌گیری» از صفحه اصلی باشگاه می‌توان جمع امتیاز کل و میزان امتیاز تعریف شده برای هریک از سطوح اعضا باشگاه دماوند را مشاهده کرد. 

اعضایی که امتیاز آن‌ها به هر یک از سطوح تعریف شده رسیده باشد می‌توانند با کلیک بر روی گزینه «انتخاب جایزه» آن سطح، جایزه خود را بدون قرعه‌کشی انتخاب نمایند. باید توجه داشت که با انتخاب جایزه، جمع امتیاز کسب شده به صفر تغییر می‌یابد.


## ریز امتیاز‌ها

![باشگاه مشتریان دماوند](/img/club/club-5.png)


ریز گزارش امتیاز‌های کسب شده از طریق این بخش برای اعضا قابل مشاهد است.


## انتقال امتیاز

از طریق این بخش، تمامی اعضا باشگاه دماوند می‌توانند هر مقدار از امتیاز خود را که مایل هستند به دیگر اعضای باشگاه دماوند انتقال دهند. امتیاز انتقال یافته به جمع امتیازهای «کارت باشگاهی» فرد مورد نظر افزوده خواهد شد.

## جدول امتیاز‌گیری

در این بخش فهرست فعالیت‌هایی که اعضا می‌توانند از آن‌ها امتیاز کسب کنند به تفکیک پایانه ذکر شده است.

## انتقال امتیاز به کیف پول

تمامی اعضای باشگاه دماوند می‌توانند معادل پولی امتیاز‌های کسب شده خود را به کیف پول الکترونیکی خود انتقال دهند. برای این منظور اعضا باشگاه می‌بایست [اپلیکیشن دکا](http://decapay.ir) را بر روی گوش‌های هوشمند خود نصب و فعال کرده باشند.

